---
layout: page-fullwidth
breadcrumbs: true
tags:
    - post workaround
categories:
    - calisma-alanlarimiz
title:  "ULAKBÜS BÜTÜNLEŞİK ÜNİVERSİTE SİSTEMİ"
header: no
---
<img style="float: right;width: 50%; height: auto;" src="{{site.urlimg}}ubys-diagram.png">
Tübitak Ulakbim tarafından başlatılan ULAKBÜS projesi ile üniversitelerin idari ve akademik birimlerinde kullanılmakta olan yazılımların dış veri kaynaklarıyla ve birbirleriyle mükemmel uyumla çalışması ve her bir birimin ihtiyaçlarının sağlanması hedeflenmektedir. Akademik ve idari birimlerin kullanmakta olduğu personel işleri, öğrenci işleri ders programı hazırlama sistemleri birbirinden bağımsız değil, bütünleşik bir mantıkla kurgulanmıştır. Sırasıyla tüm sistemlerin dahil edildiği bir sistem hedeflenmektedir. ULAKBÜS projesiyle ilgili detaylı bilgi için proje sitesini ziyaret edebilirsiniz.

Kurumsal bir başarının sağlanması her şeyden önce karar almada kullanılacak verilerin niteliğine ve kalitesine bağlıdır. Ülkemizde üniversitelerin bir akademik kurum olarak performansı genellikle eğitim alanındaki faaliyetlerinden oluşan göstergelere dayanmaktadır. Ancak bir kurumsal performanstan bahsettiğimizde eğitim faaliyetlerinin yanında, kurumun finans faaliyetleri, fiziki yapısı, inovasyon faaliyetleri, sosyal yapısı, mezunların istihdamı, uluslararası tanınırlık gibi göstergelerden de faydalanmak gerekmektedir. Bu proje kapsamında, üniversitemizin kurumsal performansını belirleyerek hedefe odaklı bir yönetim anlayışı için ihtiyaç olan, strateji planlama sürecine yardımcı olacak bilgilere hızlıca erişimin sağlanacağı, bütünleşik bir sistem tasarlanmaktadır.
